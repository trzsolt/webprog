<div align="center"><img src="./images/olympia1.jpg" width="100%"></div>

<h1>Vegyél részt a 2019-es Társasjátékos Olympián!</h1>
<p>2019-ben is megrendezésre kerül a Társasjátékos Olympia, amelynek már több éves hagyománya van Magyarországon. A Társasjátékos Olympia célja az, hogy egész évben minél több embert ültessen asztalhoz, hogy társasjátékokat játsszon, összemérje a versenyzők társasjátékos tudását, és a verseny kapcsán másokat is bevonjon a társasjátékozásba.</p>
<p>Minden versenyezni vágyó játékost szeretnénk meghívni az Olympiára. Itt összemérhetitek másokkal a társasjátékos ügyességeteket. Miért? A játék öröméért, amit fokozhat, hogy van tét és értékes díjakat és trófeákat nyerhettek, mert nyerni mindenkinek van esélye.</p>
<p>A Társasjátékos Olympián a gyakorlott társasjátékosok mellett eséllyel indulhatnak azok is, akik a társasjátékokkal csak most ismerkednek, hiszen nem lehet tudni, hogy kiben rejlenek a modern társasjátékozáshoz szükséges kompetenciák, képességek.</p>
<p>Tedd próbára te is magad a Társasjátékos Olympián!</p>

<h2>1. Hogyan vehetek részt a Társasjátékos Olympián?</h2>
<ul style="list-style-type:square;">
	<li>Keresd fel a lakóhelyedhez közeli társasjátékos klubot, egyesületet, társasjátékos helyet, amely hitelesített Társasjátékos Olympiai helyszínnek számít. A GameRelation oldalán megtalálod  az összes hitelesített társasjátékos klub és szolgáltató hely listáját.</li>
	<li>Játssz minél többet minél több emberrel kedvenc társasjátékaiddal.</li>
	<li>Rögzítsd a meccsek eredményét a GameRelationben. Ha klubok által szervezett Társasjátékos versenyeken is részt veszel, akkor még több pontot szerezhetsz, ezzel is biztosítva a helyedet a Társasjátékos Olympai bajnokságokon.</li>
</ul>
<p>Fontos szabály az idei évtől, hogy  minden eredményedet hitelesítened kell a GameRelation rendszerében. <a href="www.gamerelation.hu" target="new">www.gamerelation.hu</a></p>

<h2>2. Milyen versenyszámokban indulhatok a Társasjátékos Olympián?</h2>
<p>A potenciális Olympiai játékok aktuális listája a GameRelation oldalán tekinthető meg, ami folyamatosan bővül. Itt találod a nevezett játékok folyamatosan bővülő listáját: <a href="https://www.gamerelation.com/main/ranking" target="new">https://www.gamerelation.com/main/ranking</a></p>
<p>Összesen legfeljebb 20 társasjáték válhat Olympiai játékká: minél többen játszanak hitelesített meccset egy játékkal, annál nagyobb eséllyel válik olympiai versenyszámmá. Azt, hogy ezek közül melyekből szerveznek a kiadók, klubok, illetve más hitelesítő helyek bajnokságot, megtalálod a későbbiek során a GameRelation felületén. Ezekből a játékokból válhatnak a legjobb versenyzők arany, ezüst és bronz díjas olympikonná. Emellett a szezon végén, a Társasjátékok Ünnepén az  Év Társasjátékos bajnoka díját is átveheti az összesített pontszám alapján legjobb 3 versenyző. Ha társasjáték olympikonná akartok válni, akkor hitelesítsetek minél több meccset, és gyűjtsetek Olympiai pontokat!</p>

<h2>3. Milyen dátumokra kell figyelnem?</h2>
<ul style="list-style-type:square;">
	<li><em><strong>2019. március 31-től május 1-ig folyamatosan nevezik be a kiadók a olympia jelölt társasjátékaikat, és ezekkel a TJO játékokkal már versenyezhetsz.</strong></em> Keress versenyzőket, akikkel versenyezhetsz, játszatok a jelölt játékokkal, hitelesítsétek a meccsek eredményét egy hitelesítő helyen a GameRelation alkalmazásban. A hitelesítő helyek folyamatosan bővülő listáját itt találod: <a href="https://www.gamerelation.com/main/places" target="new">https://www.gamerelation.com/main/places</a></li>
    <li><em><strong>Május 1-től kezdődnek a hitelesítő helyeken a TJO versenyek:</strong></em> a versenykiírásokat a GameRelation oldalán lehet majd olvasni. <a href="www.gamerelation.hu" target="new">www.gamerelation.hu</a></li>
    <li><em><strong>Május 2-től május 15-ig a kubok nevezhetnek be játékokat,</strong></em></li>
    <li><em><strong>május 16-tól 31-ig a FB társasjátékos csoport tagjai,</strong></em></li>
    <li>és amint egy játék jelölésre kerül, azzal is lehet Olympiai pontokat gyűjteni.</li>
    <li><em><strong>2019. június 1-étől az összes nevezett, azaz TJO játékkal gyűjthetsz Olympiai pontokat,</strong></em> és ezeket megtalálod a GameRelation felületén: <a href="https://www.gamerelation.com/main/ranking" target="new">https://www.gamerelation.com/main/ranking</a><br />Ha az Év Társasjátékos Olypiai Bajnokává akarsz válni, minden TJO játékkal gyűjtött Olympiai pont számít, és ezek közül indítanak a kiadók bajnokságot, amelyeken az egyes játékok olympikonjává válhatsz.</li>
    <li><em><strong>2019. szeptember 1.- 2019. november 16. között kerülnek megrendezésre a Társasjátékos Olympiai bajnokságok.</strong></em> Ide úgy kerülhetsz be, hogy meghívnak a szervezők a korábban a GameRelation-ben szerzett pontjaid alapján.</li>
    <li>2019. november 24-én a Társasjátékok Ünnepén kerül sor az ünnepélyes eredményhirdetésre és díjkiosztóra.</li>
</ul>

<h2>4. A díjazásról és a nyereményekről</h2>
<p>A TJO bajnoki játékainak díjai, valamint „Az év társasjátékos bajnoka” és „Az év társasjátékos aktivistája” díj a TJOB által a TJÜ-n ünnepélyesen átnyújtott TJO oklevél és kupa, valamint:</p>
<ul style="list-style-type:square;">
	<li>Az 1. helyezett 25 000 Ft,</li>
    <li>a 2. helyezett 15 000 Ft,</li>
    <li>a 3. helyezett 10 0000 Ft.</li>
</ul>

<h3>További nyeremények:</h3>
<ol>
	<li>Belépőjegyet kap (1 napos felnőtt jegy) a Társasjátékok Ünnepére, aki legalább egy olympiai versenyszám dobogósa lesz.</li>
    <li>50%-os kedvezményt kap a Társasjátékok Ünnepe belépőjegy árából (1 napos felnőtt jegy)  kap minden Társasjátékos Olympiai bajnokság első 10 helyezetjéből az, aki nem nyert dobogósként belépőjegyet a Társasjátékok Ünnepére.</li>
    <li>A  legalább 3 Társasjátékos Olympiai meccset regisztrálók között kisorsolunk 1 db  50 000 Ft, 1 db 30 000 Ft és 1 db 20 000 Ft értékű társasjáték-vásárlási kupont (amit a társasjáték-kiadók magyar kiadású játékai közül választva lehet felhasználni).</li>
</ol>

<p>A sorsoláson az esélyeket aktivitással lehet növelni:</p>

<ul style="list-style-type:square;">
	<li>a legalább 5 meccset regisztrálók dupla eséllyel vesznek részt a sorsolásban,</li>
    <li>a legalább 10 meccset regisztrálók tripla eséllyel vesznek részt a sorsolásban,</li>
    <li>minden egyes Társasjátékos Olympiai bajnokságon való részvétel további 3 esélyt jelent a sorsoláson.</li>
</ul>

<p>Reméljük, hogy kedvet kaptál és kipróbálod magadat (akár) több társasjátékos versenyszámban is! Sok sikert és társasjáték-élményben gazdag versenyszezont kívánunk! Találkozzunk a VIII. Társasjátékok Ünnepén megrendezésre kerülő ünnepélyes díjátadón!</p>

<ul style="list-style-type:square;">
	<li>A Társasjátékos Olympia Szabályzatát itt találod: <a href="http://nebuloalapitvany.hu/szabalyzat2019/" target="_blank">2019-es TO szabályzata.</a></li>
    <li>Továbbá a Társasjátékos Olympia Támogatási lehetőségeiről itt találtok információkat: <a href="http://nebuloalapitvany.hu/tamogatas2019" target="_blank">támogatási lehetőségek.</a></li>
</ul>